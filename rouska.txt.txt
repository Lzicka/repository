Co budete potřebovat na šitou roušku
bavlněnou látku
pravítko
špendlíky
fix na textil
šikmý proužek
nitě
šicí stroj

Jak ušít roušku z bavlněné látky
1. Ustřihněte dva čtverce
Z bavlněné látky nastřihněte dva čtverce o velikosti 20 x 20 cm.

2. Sešpendlete
Čtverce otočte lícem k sobě a sešpendlete protilehlé strany.

3. Sešijte
Našpendlené, protilehlé strany sešijte.

4. Sežehlete
Sešité čtverce otočte na líc a sežehlete.

5. Naznačte sklady
Na obou nesešitých stranách si fixem naznačte čtyři sklady.

6. Sklady sešpendlete
Čtverce po stranách naskládejte, sešpendlete a sežehlete (není nutné).

7. Sklady sešijte
Sešpendlené a sežehlené sklady prošijte.

8. Přišijte tkanice
Ustřihněte asi 85 cm dlouhý šikmý proužek, našpendlete na poskládané strany roušky
a na stroji celý proužek prošijte. Použít můžete i obyčejný tkaloun, který jen našijete na horní (lícovou) stranu roušky.